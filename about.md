---
layout: page
title: Ծրագրի մասին
---

Այսօր աշխարհում հաշվողական գիտությունը ([computational science](https://en.wikipedia.org/wiki/Computational_science)) ներդրված է բառացիորեն ցանկացած ոլորտում: Հիմքում ընկած է աշխարհը մոդելների միջոցով ուսսւմնասիրելու գաղափարը: Սա իր մեջ ներառում է մաթեմատիկական մոդելների կառուցում, հաշվողական ալգորիթմների մշակում, տվյալների վերլուծություն և համակարգչային սիմուլյացիա:

Մինչև վերջին տարիները հաշվողական մեթոդների կիրառությունը հասանելի է եղել բացառապես ոլորտի մասնագետներին\` մարդկանց, ովքեր տիրապետում են համակարգչային տեխնոլոգիաներին կատարելապես։ Նոր ծրագրավորման լեզուների ի հայտ գալու և օգտագործողների\` տեխնոլոգիաներին հարմարվելու շնորհիվ, ներկայումս հաշվողական մեթոդներ առօրյա օգտագործում են բնագիտական ոլորտների շատ մասնագետներ։

Հավողական գիտությունը դպրոցից ծրագրի նպատակն է հաշվողական գիտությունը ներդնել տարբեր առարկաների դասապլաններում, առանց դասավանդվող նյութը փոփոխելու։ Ծրագրի արդյունքում ուսուցիչները կփոխեն որոշ դասապլաններ, որոնք կշոշափեն նույն նյութը հաշվողական մեթոդների օգտագործմամբ։

Ծրագրի արդյունքում.

* Ուսուցիչներին կտրվի նոր գործիք նույն նյութը ավելի հետաքրքիր և պարզ բացատրելու համար։ Օրինակ` ֆիզիկայի շատ փորձեր և օրենքների ցուցադրություններ [հնարավոր է մոդելավորել հաշվողական մեթոդներով](https://www.youtube.com/watch?v=Jc0ZW0ke_jc)։
* Հնարավորություն կտա աշակերտներին փորձեր կատարել\` ստեղծելով իրենց վիրտուալ միջավայրը, և նյութը ավելի պարզ պատկերացնել։
* Աշակերտները դպրոցից կսովորեն ծրագրավորումը որպես գործիք օգտագործել տարբեր ոլորտներում։
* Օգտագործելով հաշվողկան մեթոդները տարբեր առարկաներում, աշակերտները միջառարկայական կապեր, որոնք նախկինում հնարավոր է վրիպեր ուշադրությունից։

Ծրագիրը բաղկացած է մի քանի փուլից.

* Ուսուցիչները ծանոթանում են հաշվողական մեթոդների հնարավորություններին և մասնակցում են նախապատրաստական դասընթացների ծրագրավորման հիմունքները սովորելու համար։
* Յուրաքանչյուր առարկայի նյութից ուսուցիչները ընտրում են մի քանի դաս, որոնք հնարավոր է դասավանդել օգտագործելով հաշվողական մեթոդները։
* Ընտրված դասերի համար պատրաստվում են նոր դասապլաններ։ Քանի որ նախապատրաստական դասընթացները բավական չեն, որպեսզի ուսուցիչները վարժ տիրապետեն ծրագրավորման լեզուներին, այս դասապլանների կազմման ժամանակ ուսուցիչները կաշխատեն ծրագրավորման մասնագետների հետ։
* Դասընթացները դասավանդվում են դպրոցում։

## Ծրագրի աջակիցներ

2015թ. ծրագիրը ստացել է հովանավորություն Google ընկերության [CS4HS ֆոնդից](http://www.cs4hs.com/), որի նպատակն է զարգացնել համակարգչային գիտության դասավանդումը աշխարհի դպրոցներում։ Ծրագրի փորձնական փուլը կիրականցվի [Այբ դպրոցում](http://www.aybschool.am/)։ Ծրագրին աջակցում է [«Լույս» հիմնադրամը](http://www.luys.am/)։

